<h1 style="text-align: center">Ohjelmistotuotanto - Miniprojektin raportti</h1>
<h3 style="text-align: center">Jasper Laurila, Seppo Sandberg, Fabio Sciortino, Ismail Tadji, Vilja Väisänen</h3>

1\. sprintti lähti käyntiin sillä, että ryhmän jokainen jäsen alkoi itsenäisesti tutustumaan miniprojektin kuvaukseen ja luomaan mielikuvaa siitä, mitä meidän pitäisi tehdä. Nopeasti hahmottui, että haluamme luoda web-sovelluksen, ja aloimme pystyttää git-repositorya, product backlogia ja telegram-ryhmää.  Luultavasti koska emme tunteneet toisiamme entuudestaan emmekä myöskään juurikaan investoineet aikaa tutustumiseen, kollektiiviseksi kokemukseksi sprintistä jäi, että kommunikaatio ei toiminut. Tästä johtuen päädyimme toimimaan pikemminkin yksittäin kuin tiiminä. Lisäksi sprintiin valitut roolitukset eivät tuntuneet toimivilta ja työnjakautuminen koettiin epätasaiseksi.

2\. sprintiin muutimme roolituksia ja saimme ryhmän toimimaan paremmin yhdessä. Tekemistä piinasi kuitenkin yhä heikko kommunikaatio ja tuntui siltä, että asioita tapahtuu hieman pimennossa. Lisäksi havahduimme siihen, että keskitymme tekemisessä liikaa user storyihin ja liian vähän arvostelukriteereihin. Saimme siis sprintin kaikki user storyt tehtyä vain havahtuaksemme siihen, että kyseinen asia toi vain 0,25 pistettä arvosanaan. Muutimme tekemisen fokusta kesken sprintin user storyista muihin arvosteluun vaikuttaviin asioihin. Vaikka olimme saanet parannettua tiimin sisäistä kommunikaatiota, fokuksen muutos johti kuitenkin hämmennykseen siitä, että mitä kenenkin pitikään tehdä.

3\. sprintissä loimme arvosteluun vaikuttavista asioista omat taskit sprint backlogiin. Kiinnitimme sprintissä enemmän huomiota siihen, että jokainen tietää mitkä taskit itse kullekin kuuluvat. Luultavasti kaksi viikkoa parikoodausta vyönalla oli murtanut jäätä ihmisten väliltä sen verran, että nyt parit pysyivät pitämään toisensa kartalla myös itsenäisesti tehdyistä taskeista. Lisäksi tarkensimme sitä, miten kaikkien odotetaan ylläpitävän backlogeja. Suurin haaste sprintissä oli allokoidun työajan puitteissa pysyminen. 

4\. sprintiin neuvottelimme asiakkaan kanssa pienemmän user story -kuorman, mikä antoi mahdollisuuden sprintin tekemisen pitämiseen jiirissä. Mahdollisuus kuitenkin hukattiin päättämättömyydellä siitä, kuinka pull requestit käsitellään. Eikä ole edes aivan itsestään selvää, miksi asiaa ei saatu tehokkaasti hoidettua. Varmasti syy on tiimin kommunikaatiossa mutta, miksi se ei toiminut. Kyse ei voi enää olla siitä, että emme tuntisi toisiamme tai tiimillä ei olisi vakiintuneita kommunikaatiokanavia. Voi olla, että pull request tuli vasta sprint-suunnittelun jälkeen. Tämä ei kuitenkaan voi olla tyhjentävä selitys, koska ketteryys ja muutokseen mukautuminen täytyy olla toimintatavan ytimessä. Asia kiteytynee siihen, että tälläistä taskia ei koskaan luotu sprint backlogille. Lopulta syy asian sivuuttamiseen lienee siinä, että kyseinen asia ei vaikuttanut sprintin arvosteluun. Kuviosta johtuen sprintistä jäi hieman sekava yleistuntuma.

Olemme tyytyväisiä siitä, että meillä oli hauskaa yhdessä koko projektin ajan ja pystyimme parantamaan tekemistämme jokaisessa sprintissä. Näin jälkikäteen ajatellen on helppo sanoa, että olisi pitänyt investoida enemmän aikaa tutustumiseen, projektin arvosteluperusteisiin, toteutuksen suunnitteluun ja infran pystytykseen. Paremmalla tutustumisella olisimme luultavasti saavuttaneet tiimiin laadukkaamman ja välittömämmän kommunikaation, mikä puolestaan olisi välittömästi parantanut kaikkea muuta tekemistä. Arvosteluperusteiden tunteminen olisi auttanut meitä pitämään fokuksen siinä, mikä on tärkeää. Koska lähinnä hyppäsimme toteuttamaan äkkiä jotain, olimme varsinkin aluksi paljon toistemme tiellä. Lisäksi ad hooc -arkkitehtuurivalinnoista johtuen aloitimme välittömästi keräämään teknistä velkaa erityisesti toteutuksen sisäiseen laatuun. Eikä näiden asioiden refaktorointiin luonnollisestikaan löytynyt myöhemmmin aikaa.

Projekti konkretisoi meille ketterän ohjelmistokehityksen periaatteita ja sitä, kuinka niillä pyritään ratkaisemaan ohjelmistokehitystiimin arjessa vastaantulevia haasteita. Erityisesti kirkastui backlogin käyttö oman työskentelyn ohjaamisessa ja statuksen kommunikoinnissa muulle tiimille. Ylipäätään kommunikaation merkitys yhteisessä tekemisessä tuli hyvin selväksi. Myös tekemisen jakaminen selkeisiin taskeihin oli silmiä avaava kokemus. Yllätyksenä tuli, kuinka helposti tekemisen fokus ajautuu täysin väärille urille. Yllättävää oli myös, kuinka vaikeaa on pitäytyä allokoidussa aikamäärässä kun taskeja on yhä tekemättä. Lopulta oli hienoa huomata, kuinka retrojen kautta saimme parannettua toimintatapojamme.

Meillä olisi ollut projektin tiimoilta mahdollisuus tutustua konkreettisesti myös test-driven development -metodologiaan, feature branchien käyttöön, koodin sisäisen laadunhallintaan ja backlogien hallintaan tarkoitukseen soveltuvalla ohjelmistolla mutta valitettavasti emme tarttuneet tähän avoinna olevaan mahdollisuuteen.

Mikään projektissa ei tuntunut varsinaisesti turhalta, vaikka 1\. sprintin sekoilu olikin hieman turhauttavaa. Päälimmäiseksi mieleen jäi ajatus "_kaikesta_ opitaan".








